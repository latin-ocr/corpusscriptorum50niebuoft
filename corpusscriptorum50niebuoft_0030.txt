p. xvm

mv ' ΑιιΕΠῈιιαΕιΕιιι

allaboratum a viris doctis, unum tantummodo est satis validum,
quod ex Syriani facta commemoratione patet Zosimum ante eius
aetatem non vixisse. ceterum pro certo ponere licetvvixisse ac
scripsisse Zosimum medio inter annos 431 et 591 tempore, *quippe
quod primo anuo floruit Syrianus , qui ultimus laudatorum a Zo-
simo scriptorum est, et scripsit postremo Euagrius, qui primus
eius ‚ quod scimus, mentionem fecit. fluctuat sic aetas historici
nostri iutra centum et sexaginta annorum spatium: veruntamen
duo argumenta ex ipsius historia elici possunt, quibus eam ultro
citroque artioribus limitibus ita includere speramus, ut sub exi-
tum saeculi quinti collocandam esse probabile siat,- postquam res
Romana in provinciis iam corruerat.

Primum Zosimus, ubi sui ipsius aevi calamitates deplorat,
eam esse imperii fortunam ait ut Romanis vix quicquam pristinae
supersit magnitudinis, dum provinciarum aliae barbarorum po-
testatis factae, aliae ad eam solitudinem redactae sint ut ne ur-
bium quidem situs cognitus sit. *) ea esse scriptoris qui non in-
fractam ac debilitatam imperii vim cerneret, sed iam ipsam rui-
nam iu oculis haberet, quis est qui non perspiciat? profecto
non Honorio, quo regnante vis illa Romanis adeo fatalis etiam
ex Zosimi sententia primum ingruere coepit, aequalem putabi-
:nus eum qui urbium vastitie deletarum vestigia iam nulla super-
esse aetate sua profitetur: verum ut is longo satis intervallo vi-
xerit post Honorii aetatem, necesse est. ne quis vero exinde,
quod plurimam tantum provinciarum partem scribat a Romanis
amissam, adeoque stetisse adhuc, rebus nondum prorsus exstin-
ctis, aliquam imperii speciem, colligat inferatque in Italia ser-
vatas fuisse imperii occidentalis quasi reliquias , >alius locus pro-
hibet , in quo prorsus interiisse ait imperium. **) alterum argu-
mentum, quod Zosimi potest aetatem definire, hoc est: Zosimus
professus , ut Polybius rerum Romanarum incrementa narraverit,
ita se earundem ruinam exponere, utriusque fere fortunae ita
exaequat tempus ut ruinam similiter ac incrementa imperii haud
longo temporis spatio inclusam fuisse scribat. ***) Polybio au-
tem annos quibus creverint imperii res numerante quinquaginta
fere et tres, Zosimum rebus imperii occidentibus eundem fere

⁴) 3 32, 4 59. ⁸·) 4 21. ...j 1 1 et 57.

