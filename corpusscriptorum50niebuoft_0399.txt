COMMENTARIUS HISTORICUS. 353

sugit, atque confitendo flagitiosa facta maiestatemque submit-
tendo flaminum praeceptis lustrationis ab iis petiit caerimonias.
deinde sacerdotes quos adiit, responsum ei quamvis imprudens,
iustum tamen et de iure ritibusque lustrationis dederunt. nam
qui criminibus atrocioribus, veluti parricidio sacrilegio, pollutos
habereut animos, iis nullus erat expiationis modus, cum ex vetu-
sto more seu potius ex mente prudentum hominnm, qui priscis
temporibus legum vi institutorumque commodis ad humanitatem
a fera immanique vita barbaras gentes deduxerant, tum ex ipsius
Platonis sententia, quam seriorum aetatum homines, studio phi-
losophiae Platonicae dediti, nou adscivisse modo sed severiore
etiam aliqua interpretatione ita explicuIsse videntur, ut crimi-
num quae expiari possent numero imminuto, pauciora tantum
lustratione tolli censerent (cf. Spanhem. ad Iulian. p. 259). quid
igitur de Sozomeno 1 3 dicam, quint lustrationis a Constantino
postulatae et cum eo non commmiicatae samam inter gentiles ce-
lebrem refutet, Herculem quamvis caedis noxa contaminatum,
lustrationis tamen copia facta expiatum fuisse obiicit, eaque re
convinci gentiles mendacii putat? quod quidem exemplum vix
quicquam potest ad convenendam Zosimi fidem habere momenti,
cum non modo de lustrationis usu homines priscorum et seriorum
temporum diversa senserint, verum etiam res ipsa et causa ni-
mis dispar sit. ceterum si verum esset quod idem Sozomenus
addit, samam increbuisse inter gentiles, Constantinum petiisse a
Sopatro philosopho ut lustrarentur crimina a se commissa, con-
staret ratio aliqua probabilis denegatae expiationis: ex praeceptis
enim philosophiae Platonicae dare lustrationem piaculi illius
atrocis Sopater uon potuit. at si nobis largiantur propugnatores
Constantini et petitam ab eo lustrationem et denegatam a flamini-
bus esse, non aeque tamen faciles erunt in admittendis iis quae
(le religione Christiana cum imperatore communicata Zosimus
dixit, et falsum quid inque imperatoris invidiam fictum esse conâ€”
tendent, quod Constantinus Aegyptio quodam auctore, qui ei
innotuerat per mulierculas regias, spe facta novis sacris adsci-
scendis aboleri qualiacunque crimina, Christo dedisse fldem fer-
tur: in Constantino tamen, homine modo facinoroso modo super-
stitioso, non mirabimur, si non veris cultus Christianorum divini
rationibus , sed casu aliquo fortuito et causa non satis honesta ad
eum amplectendum suit adductus, aut, si iam ante in eum incli-
nato erat animo, totum se Christianis addixit. potuit doctrina
illa vulgata inter ethnicos, amplectenti fidem Christi omnis pec-
catorum generis veniam fieri, ita esse efficax ad aegrum impera-
toris animum levandum, ut cognita ea a Christianis sibi peteret
auxilimn speratum, aut saltem propensior in eos quam ante erat
fieret. neque magis ab omni probabilitate alienum aut per se
falsum potest dici, quod Aegyptius quidam Constantino ample-
Zosimus. 23

