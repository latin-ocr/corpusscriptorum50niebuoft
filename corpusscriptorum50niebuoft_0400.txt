354 REITEMEIERI

ctentli fidem Christianorum auctor exstitisse narratur. obscurum
vero est quinam fuerit ille Aegyptius, num in Aegypto natus
homo , an magus quidam qui ex Hispania venerat, id quod Ba-
ronio (t. 4 p. 38) visum, qui significationi illi vocis Αἰγύπτιος ex
locis Act. 21, Ioseph. Antiq. 20 6, de bello Iudaico 2 12, Por·-
phyrii Vita Plotini, patrocinatur.

Ad fidem Zosimi et impugnandam et vindicandam haec fere
sunt ex re ipsa arcessita. est vero aliud argumentum extrinsecus
petitum, quod si probatum fuerit, narrationis fides omnino pro-
strata erit. proditum enim est memoriae ab Christianis Constan-
tinum non piaculo in uxorem et filium admisso, sed multis ante
annis proficiscentem adversus Maxentium, siguo caelesti, sive
vere illo sive, ut alii tradunt, per somnum viso, commotum ac
divinitus monitum , sacris maiorum missis ad Christianos eorum-
que religionem accessisse. quae quamvis multorum auctoritate
nitantur et testimoniis, non officient tamen scriptoris nostri exi-
stimationi ac fidei, quoniam, si ad verbum accipiuntur, ipsa mi-
raculi ostentatione elevantur: quando autem detractis iis quae
miraculi prae se ferunt speciem, statuere licet imperatorem tem—
pore illo quo divino eum signo ad sacra Christianorum adoptanda
impulsum credunt, quacunque de causa ad rem Christianam
magis inclinatum, fuisse et Romanorum odia in Chr1stian0s coer-
cuisse, ne sic quidem quicquam in ista narratione inest quod ob-
esse Zosimo eiusque fidem convellere possit. non enim subito·
religionem mutavit imperator, sed sensim a caerimoniis maio—
rum defecit, ita ut primum in Christianorum plebem mitigatus ab
iniuriis eam tueretur atque imponeret persecutionibus finem, de-
inde, cum Christianis factus magis amicus non mnplius inter
utriusque religionis cultores staret medius desertor sacrorum
gentilium fieret et palam, quid de religionibus sentiret, legibus
promulgatis declararet. ita lentus ille et occultus imperatoris ad
cultum Christi divinum transitus variis hominum sententiis et
narrationibus locum dare potuit, ut alii maturius alii paulo serius
Constantinum Christianorum numero accenserent. quae igitur
Zosimi potest esse reprehensio, si postquam legibus pro Christia-
nis latis de Constantini ad religionem Christianam accessu publice
constare coepit, eo tempore eum defecisse a ritibus priscis scri-
bit, id quod ab anno 324, Licinio e medio sublato ipsoque Con-
stantino solo orbis Romani domino constituto, factum esse con-
stat (vid. Moshemii Inst. H. Eccl. saec. 4). ita non est quod
mendacii eum aut falsi arguamus. verum alia eum premit diffi-
cultas, quae non ita facili excutietur negotio. etenim cum non
victo Licinio, quod a. 324 factum, sed commissa Faustae et
Crispi caede adeoque a. 326 expiationem imperator petiisse et
negata ea ad Christianos transiisse dicatur, manifestum est mu-
tationem illam sacrorum nimis sero a Zosimo tradi, cum anuo

