366 REITEMEIERI

p. 120 v. 7. ut sartam praestemus ultimam partem narra·
,tlonis de Magnentio, a Zosimo nimis leviter traditam, ex Iuliano
(or. 1 et 2) haee addi consultum est visum. anno 351 proelio
ad Mursam victus Magnentius cum fuga Italiam petiisset, Con-
stantio non instante, anno insequenti Italiam reliquit, et Alpibus
munitis Aquileiae voluptatibus deditus vixit. postquam vero nun-
tiatum erat a Constantii copiis, quae vere ineunte adversus eum,
tendere coeperant, captum esse iu Alpibus castellum, excitus ex
hac urbe signis cum hoste collatis ad urbem Patavinum primum
fortuna secunda conflixit, mox autem inclinato in adversarios
proelii eventu fusus et fugatus in Galliam evasit, ubi crudeliter
in incolas saeviit. classis interim Constantii missa ad occupan-
dam Africam et Carthaginem, alia in Siciliam et Hispaniam.
anno 353 proelio ad Alpes Cottias commisso per duces Constantii
superatus Magnentius, Lugduni, quo se receperat fuga, cum
milites eum, ut memoriae proditum est a Victore et Eutropio,

hosti per proditionem tradere molirentur, spe omni abscissa mor-
tem sibi conscivit.

ib. v. 8. illustrabis totam seriem historicam et alia huc
pertinentia ex Comm. l. 2 c. Th. de indulg. crim. et legg. ib.
cit. 5 de pag. 5 de infirm. his, quae sub tyr-almis. Ritter.

¹ ib. v. 10. de Laetis Marcellin. 16 11 p. 148, ibique Va-
lesius. adde etiam Comm. ad l. 9 de censitor. Rieter. add.
Eumen. Paneg. Constant. c. extr. ubi Laetus postliminio restitu—

tus, iam emendatum a Valesio, neglectum esse in edit. nupera
aegre ferimus.

ib. v. 15. nunc quidem non exstant, quod sciam, scripto-
res vetusti, in quibus praeclare facta Magnentii celebrata sint3
ut adeo inde colligendum sit quaedam acl hanc historiam perti-
nentia scripta iniquitate temporum intercepta esse. intelligimus
quoque ex h. l. Zosimum sive Eunapium scriptorum, quos secuti
sint, auctoritatem non temere sed iudicio probasse.

p. 121 v. 9. Ammian. 14 35: principem locum, εἰ qua
patuisset copia, agffectabat. imprudenter crudeliterque facta Galli
neque Ammianus tacet neque Iulianus ipse diffitetur, quamvis
excusando fratrem mitigare atque amoliri ab eo culpam studeat3
quare Zosimus, etsi a studio et favore in fratrem Iuliani forte
vacuus ‚ a reprehensione tamen incuriae et neglectus vix liberari
potest. ceterum admodum probabile fit ab delatoribus et syco-

phantis, qui Constantio ut adularentur crimina in Gallum cumu-
labant , multa in maius esse aucta.

ib. v. 11. Hallucinari Zosimus videtur, qui Galli Caesaris
caedem Dynamio adscribat. Silvanum enim, non Gallxun is ca·—
lumnia perculit. Valesius. omissas a Zosimo res novas per Sil-
vanum motas apud Ammianum 15 5 legesis.

Ο

