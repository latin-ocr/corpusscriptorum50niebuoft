402 REITEMEIERI

scriptores, sed Zosimus ipse (p. 250 16) in Italia (et quidem Me-
diolani) Theodosium e vita excessisse scribit.

XI. DE ARCADIO ET HONORIO (l. 5 c. 1—25).

Libro quinto ingredimur historiam a Zosimo non perfuncto-
rie et viae muniendae ad alia tantum causa, ut superior historia
scripta suit, sed pro consilio incepti primario summo cum studio
ac cura dispositam et explicatam, in qua Eunapianae historiae
postrema persecutus est, tanquam scriptoris qui res suae aetatis
et sub oculis suis gestas scriberet. a suspicione in quam ob reli-
gionis studium tum Eunapius tum Zosimus a Christianis adductus
fuit, in his historiis , quae iniquitati et sugillationi isti nullam
opportunitatem praebent, immunis uterque esse debet. in rebus
ipsis exponendis Eunapius, quantum ex Zosimo ⁴indicare licet
(nam ex ipsius historia nihil in fragmentis servatum est quod huc
pertineat, et praeter locum iu vita Maximi — vid. Comm. Hist.
c. 5 — quaedam modo in Suida inde supersunt), ita versatus est
ut historiam Orientis, quippe ad notitiam propiorem, accuratius
enarraret, veluti nuptias Eudoxiae o. 3, Alarichi in Graeciam
incursionem c. 5—8, caedem Rufini c. 7, Timasii Bargi, Abun-
dantii c. 8— 11 ‚ inprimis rebellionem Tribigildi c. 13 —19 et
Gainis c. 19- 23 , et concitatos ob Ioannem episcopum tumultus
c. 23. 24. res vero in occidentali regno gestas parum diligenter
tradidit, alias perturbate et confuse, ut rebellionem Gildonis
c. 11, exposuit, alias male omisit, iu quibus praeter res in Gallia
et Britannia gestas praecipue Alarichi prima in Italiam descensio
(vid. comm. ad c. 26 init.) ponenda est. alia omissione factum
est ut inde ab anno 398 Zosimus historiam Occidentis omnino
non attingeret ‚ et per 12 annos tantum res in Oriente gestas ex-
plicaret. supplendis emendandisque iis quae desunt aut minus
recte exposita sunt, possunt ad caput usque 19 maxime Clau-
diani carmina inservire , quae omnem fere huius temporis histo-
riam Occidentis continent3 praeterea ecclesiasticae historiae au-
ctores Theodoretus‚ Socrates, Sozomenus‚ Philostorgius3 passim
quoque Orosius, Iomandes, Hieronymus, Frigeridus apud Gre-
gorium Turonensem , Ioannes Antiochenus in Excerptis Valesia-
nis et chronographi. rarior usus est Symmachi, Syuesii, Chry-
sostomi et codicis Theodosiani.

p. 246 v. 8. vid. Comm. ad l. 3 ad legem Corn. de sicar.
num. 11. adde Pagimn in Critic. ad a. 395 init. t. 2, et Suidam
ex Eunapio voc. Ῥουφῖνος. Κίίίεν.

p. 247 v. 2. Rufini avaritiam notat quoque Symmachus (6
ep. 15) , a quo praedo vocatur annosus. cf. Ioannes Antiochenus
in Exc. vales. p. 848,

